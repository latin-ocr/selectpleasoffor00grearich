THE CHARTER OF THE FOREST OF NOVEMBER 1217 CXXXV

APPE N DIX Ι.

THE CHARTER OF THE FOREST OF NOVEMBER 1217,

HENRmUs Dei gratia rex Anglie, dominus Hibernie, dux Normannie,
Aquitanie et comes Andegauie‚ archiepiscopis, episcopis, abbatibus, prioribus,
comitibus, baronibus, iusticiariis, forestariis, uicecomitibus, prepositis,
ministris, et omnibus balliuis et fidelibus suiS‚ salutem. Sciatis quod,
intuitu Dei et pro salute anime nostre et animarum antecessorum et
successorum nostrorum, ad exaltacionem sancte Ecclesie et emendacionem
regni nostri, concessimus et hac presenti carta confirmauimus pro nobis et
heredibus nostris inperpetuum, de consilio uenerabilis patris nostri domini
Gualonis tituli sancti Martini presbiteri cardinalis et apostolice sedis legati,
domini Walteri Eboracensis archiepiscopi, Willelmi Londoniensis episcopi,
et aliorum episcoporum Anglie, et Willelmi Marescalli comitis Penbrocie,
rectoris nostri et regni nostri, et aliorum fidelium comitum et baronum
nostrorum Anglie‚ has libertates subscriptas tenendas in regno nostro
Anglie, in perpetuum ε

1. Inprimis omnes foreste, quas Henricus rex auus noster afforestauit,
uideantur per bonos et legales homines ; et si boscum aliquem alium quam
suum dominicum afforestauerit ad dampnum illius cuius boscus fuerit,
deafforestentur. Et si boscum suum proprium afforestauerit, remaneat
foresta, salua communa de herbagio et aliis in eadem foresta illis qui eam
prius habere consueuerunt.

2. Homines qui manent extra forestam non ueniant decetero coram
iusticiariis nostris de foresta per communes summoniciones, nisi sint in
placito, uel plegii alicuius uel aliquorum qui attachiati sunt propter forestam.

3. Omnes autem bosci qui fuerunt afforestati per regem Ricardum
auunculum nostrum, uel per regem Iohannem patrem nostrum usque ad
primam coronacionem nostram, statim deafforestentur, nisi fuerit dominicus
boscus noster.

4. Archiepiscopi, episcopi, abbates, priores, comites et barones et milites
et libere tenentes, qui boscos suos habent in forestis, habeant boscos suos
sicut eos habuerunt tempore prime coronacionis predicti regis Henrici aui
nostri, ita quod quieti sint inperpetuum de omnibus purpresturis, uastis et
assartis factis in illis boscis, post illud tempus usque ad principium secundi
anni coronacionis nostre. Et qui de cetero uastum, purpresturam, uel
assartum sine licencia nostra in illis fecerint, de uastis et assartis
respondeant.

