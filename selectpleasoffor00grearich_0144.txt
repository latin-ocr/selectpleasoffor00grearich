CXXXVl INTRODL’CTION—APPENDIX 1.

5. Reguardores nostri eant per forestas ad faciendum reguardum sicut
fieri consueuit tempore prime coronacionis predicti regis Henrici aui nostri,
et non aliter.

6. Inquisicio, uel uisus de expeditacione canum existencium in foresta,
decetero fiat quando debet fieri reguardum, scilicet de tercio anno in tercium
annum; et tunc fiat per uisum et testimonium legalium hominum et non
aliter. Et ille, cuius canis inuentus fuerit tunc non expeditatus, det pro
misericordia tres solidos ; et de cetero nullus bos capiatur pro expeditacione.
Talis autem sit expeditacio per assisam communiter quod tres ortilli
abscidantur sine pelota de pede anteriori ; nec expeditentur canes de cetero,
nisi in locis ubi consueuerunt expeditari tempore prime coronacionis regis
Henrici aui nostri.

7. Nullus forestarius uel bedellus de cetero faciat scotale, uel colligat
garbas, uel auenam, uel bladum aliud, uel agnos, uel porcellos, nec aliquam
ν collectam faciant; et per uisum et sacramentum duodecim reguardorum
quando facient reguardum, tot forestarii ponantur ad forestas custodiendas,
quod ad illas custodiendas racionabiliter uiderint sufficere.

8. Nullum suanimotum de cetero teneatur in regno nostro nisi ter in
anno ; uidelicet in principio quindecim dierum ante festum sancti Michaelis,
quando agistatores conueniunt ad agistandum dominicos boscos nostros; et
circa festum sancti Martini quando agistatores nostri debent recipere
pannagium nostrum; et ad ista duo suanimota conueniant forestarii,
uiridarii‚ et agistatores et nullus alius per districcionem; et tercium suani-
motum teneatur in inicio quindecim dierum ante festum sancti Iohannis
Baptista pro feonacione bestiarum nostrarum3 et ad istud suanimotum
tenendum conueniant forestarii et uiridarii et nulli alii per districcionem.
Et preterea singulis quadraginta diebus per totum annum conueniant
uiridarii et forestarii ad uidendum attachiamenta de foresta, tam de uiridi,
quam de uenacione, per presentacionem ipsorum forestariorum, et coram
ipsis attachiatis. Predicta autem suanimota non teneantur nisi in comitatibus
in quibus teneri consueuerunt.

9. Unusquisque liber homo agistet boscum suum in foresta pro uoluntate
sua et habeat pannagium suum. Concedimus eciam quod unusquisque liber
homo possit ducere porcos suos per dominicum boscum nostrum, libere et
sine inpedimento, ad agistandum eos in boscis suis propriis, uel alibi ubi
uoluerit. Et si porci alicuius liberi hominis una nocte pernoctauerint in
foresta nostra, non inde occasionetur ita quod aliquid de suo perdat.

10. Nullus de cetero amittat uitam uel menbra pro uenacione
nostra; set, si aliquis captus fuerit et convictus de capcione uenacionis,
grauiter redimatur, si habeat unde redimi possit; et si non habeat unde
redimi possit, iaceat in prisona nostra per unum annum et unum diem;
et, si post unum annum et unum diem plegios inuenire possit, exeat a
prisona ; sin autem, abiuret regnum Anglie.

11. Quicunque archiepiscopus, episcopus, comes uel baro transierit per
forestam nostram, liceat ei capere unam uel duas bestias per uisum forestarii,
si presens fuerit ; sin autem, faciat cornari, ne uideat-ur furtiue hoc facere.

